ALEKSANDR PUŠKIN (1799-1837)

Lumimyrsky

Hanki tienä valjakon,
hanki syvä, jäinen.
Kauempana tuolla on
kirkko yksinäinen.
Lumimyrsky puhkeaa,
lumi lentäa, kiitäa.
Musta korppi ylla reen
raskain siivin liitää.
Ähke enne murheiden,
juhdat kiiruhtavat
määrään matkan yöllisen,
harjat hulmuavat ...
ŽUKOVSKIJ

Vuoden 1811 lopulla, tänä meille muistettavana aikana, eleli kelpo
Gavrila Gavrilovitš R ** maatilallaan Nenarodovossa. Han oli kaikkialla
lähiseuduilla tunnettu vieraanvaraisuudestaan ja hyväsydämisyydestään;
naapurit ajoivat yhtenaan hänen luokseen aterioimaan, juomaan ja
pelaamaan hänen vaimonsa Praskovja Petrovnan kanssa bostonia
viidestä kopeekasta; jotkut heistä tulivat näkemään heidän tytärtään
Marja Gavrilovnaa, solakkaa kalpeata seitsemäntoistavuotiasta tyttöä.
Tätä pidettiin rikkaana morsiamena, ja oli useita, jotka toivoivat
saavansa hänet puolisoksi itselleen tai pojilleen.
Marja Gavrilovna oli viettänyt kasvuikänsä lukien ranskalaisia
romaaneja ja oli siis rakastunut. Hänen valitsemansa oli köyhä vänrikki,
nyt lomalla omassa kylässään. On sanomattakin selvää, että nuori mies
rakasti yhtä intohimoisesti ja että hänen rakastettunsa vanhemmat,
havaittuaan heidän keskinäisen kiintymyksensä, kielsivät tytärtään häntä
ajattelemastakaan, ja että nuori mies otettiin talossa vastaan huonommin
kuin jokin virkaheitto asessori.
Rakastavaisemme olivat kirjeenvaihdossa keskenään, ja heidän nähtiin
joka päivä tapaavan toisensa kahden kesken hongikossa tai vanhan
kappelin luona. Siellä he vannoivat toisilleen ikuista uskollisuutta,
valittivat kohtaloansa ja tekivät erilaisia suunnitelmia. Siten toisilleen
kirjoittaessaan ja puhuessaan he johtuivat (varsin luonnollisesti)
päättelemään näin: "Jos emme voi enää elää ja hengittää erossa
toisistamme ja saalimattomat vanhemmat ovat onnemme esteena,
emmekö ehka voi tulla toimeen vailla heidän suostumustaan?" Tämä
onnellinen ajatus johtui tietysti ensin nuoren miehen mieleen, ja yhtä
selväa on, että se kovin viehätti Marja Gavrilovnan romanttista
mielikuvitusta. Tuli talvi, nuoret eivät voineet enää tavata toisiaan, mutta
heidän kirjeenvaihtonsa jatkui entistä vilkkaampana. Vladimir
Nikolajevitš rukoili jokaisessa kirjeessään rakastettuansa antautumaan
hänelle, lähtemään salaa vihille, pysymään joitakin aikoja salassa ja
polvistumaan sitten vanhempiensa eteen. Nämä varmaan sanoisivat
viimein heille, rakastavaisten sankarillisuuden ja heidän
onnettomuutensa liikuttamina: "Lapset! Tulkaa syliimme."
Marja Gavrilovna epäröi kauan; monia pakosuunnitelmia hylättiin.
Viimein hän suostui: Määräpäivänä hän ei ilmaantuisi illalliselle, vaan
menisi omaan huoneeseensa mainiten tekosyyksi päänsäryn. Hänen
palvelijattarellaan oli tieto sopimuksesta; molempien naisten piti mennä
takaovesta puutarhaan, tämän ulkopuolella odottaisi reki, he istuisivat
siihen ja ajaisivat viiden virstan päässä sijaitsevaan Žadrinon
kirkonkylaan ja suoraan kirkkoon, missa Vladimir olisi heitä
odottamassa.
Ratkaisevaa päivää edeltäneenä yönä Marja Gavrilovna ei saanut unta;
hän järjesti tavaransa, pakkasi alusvaatteita ja pukuja, kirjoitti pitkän
kirjeen eräälle herkkätunteiselle neidille, ystävättärelleen, ja toisen
vanhemmilleen. Hän lausui näille jäähyväiset mitä liikuttavimmin sanoin,
puolusti rikkomustaan viittaamalla kiihkeän rakkautensa
vastustamattomaan voimaan ja paätti kirjeen sanomalla pitävänsa
elämänsa autuaimpana hetkena sita, jolloin hänen sallittaisiin polvistua
rakkaiden vanhempiensa jalkojen eteen. Sinetöityään molemmat kirjeet
Tulan hopeasta tehdyllä leimasimella, johon oli kaiverrettu kaksi
liekehtivää sydäntä, hän heittäytyi juuri ennen aamunsarastusta
vuoteeseensa ja vaipui uneen; mutta vielä nytkin hänet herättivät tavan
takaa pelottavat unennäöt. Hänestä näytti joskus siltä kuin hänen
sijoittuessaan rekeen lähteäkseen vihille hänen isänsa olisi hänet siitä
estänyt; isä veti häntä tuskallisen kiireesti pitkin lumihankea ja viskasi
hänet pimeään, pohjattomaan kuiluun ... sinne tyttö nyt syöksyi
päistikkaa, ja hänen sydäntänsä kouristi sanomattomasti. Joskus hän taas
näki Vladimirin makaavan nurmella kalpeana ja verissään. Kuoleva 
Vladimir rukoili hanta vihlovalla aanella tulemaan joutuin hänen
kanssaan vihille ... Muitakin muodottomia, mielettömia unikuvia kiiti
hänen ohitseen toistensa jäljessä. Marja Gavrilovna nousi viimein,
tavallista kalpeampana, ja nyt hänen päätänsä todellakin särki. Isä ja äiti
huomasivat hänen levottomuutensa; heidän hellä huolenpitonsa ja
lakkaamattomat kysymyksensä: "Mikä sinua vaivaa, Maša? Oletko sairas,
Maša?" vihloivat hänen sydäntänsä. Tyttö yritti heitä rauhoittaa, näyttää
iloiselta, mutta ei siihen pystynyt.
Tuli ilta. Ajatus, että hän nyt viettäisi sen viimeisen kerran omaistensa
seurassa, ahdisti hänen sydäntänsä. Hän oli ennemmin kuollut kuin
elävä; hän sanoi salaa hyvästi kaikille henkilöille, kaikille hänen
ympärillään oleville esineille. Illallinen oli valmiina; hänen sydämensä
alkoi tykyttäa kiivaasti. Hän sanoi värisevällä äänellä ettei halunnut
aterioida ja toivotti hyvää yötä vanhemmilleen. Nämä suutelivat häntä ja
siunasivat hänet kuten tavallisesti; hän oli itkuun purskahtamaisillaan.
Tultuaan huoneeseensa hän heittäytyi nojatuoliin ja itki katkerasti.
Palvelijatar kehotti häntä rauhoittumaan ja rohkaistumaan. Kaikki oli
valmiina. Puolen tunnin kuluttua Mašan piti iäksi jättäa vanhempiensa
koti, oma huoneensa, nuoren tytön hiljainen elämä ... Ulkona raivosi
lumimyrsky. Tuuli ulvoi, ikkunaluukut tärisivät ja paukkuivat; kaikki
näytti hänestä uhkaavalta ja onnettomuutta ennustavalta. Talossa vallitsi
pian täysi hiljaisuus kaikkien mentya levolle. Maša otti hartiahuivin ja sen
päälle lämpimän takin, pisti lippaan kainaloonsa ja lähti takaportaille.
Palvelijatar kantoi hänen jäljessään kahta nyyttiä. He menivät alas
puutarhaan. Lumimyrsky ei laantunut; tuuli puhalsi heitä vastaan aivan
kuin yrittäen pidättää nuorta rikoksentekijää. He pääsivät vaivoin
puutarhan perälle. Tiellä oli reki heitä odottamassa. Hevoset olivat
viluissaan, mutta pysyivät paikallaan: Vladimirin ajomies käveli
edestakaisin aisojen edessä pidätellen tulisia hevosia. Hän auttoi neitiä ja
palvelijatarta näiden istuutuessa rekeen ja sijoittaessa nyyttejä ja lipasta,
tarttui sitten ohjaksiin, ja hevoset lähtivät kiitämään.
Jätettyämme neidin kaitselmuksen ja taitavan ajomiehen Terjoškan
hoiviin käännymme nuoren rakastajamme puoleen.
Vladimir oli ollut ajelemassa koko päivän. Hän oli käynyt aamulla
Žadrinon papin luona, jota hän ei ollut helposti saanut tehtävään
suostumaan. Sitten hän oli lähtenyt etsimään vihkiäisten todistajia lähellä
asuvien tilanomistajien joukosta. Ensimmäinen, jonka luo hän tuli, oli
palveluksesta eronnut nelikymmenvuotias kornetti Dravin; hän suostui
mielellään. Hän sanoi tämän tapauksen palauttavan hänen muistiinsa
vanhan hyvän ajan ja husaarien kepposet. Hän kehotti Vladimiria
jäämään hänen luokseen päivälliselle ja vakuutti että olisi helppo hankkia
kaksi muuta todistajaa. Heti aterian jälkeen todella ilmaantuikin
viiksiniekka maanmittari Schmidt, kannukset saappaissaan, ja
poliisipäällikön kuusitoistavuotias poika, joka oli äskettäin päässyt
ulaanirykmenttiin. He selittivät olevansa valmiit täyttämään Vladimirin
pyynnön ja vannoivat vielä uhraavansa henkensä hänen puolestaan.
Vladimir syleili heitä riemuissaan ja ajoi kotiin valmistautumaan.
Ilta oli jo ennättänyt hämärtyä. Hän lähetti luotettavan Terjoškansa
viemään troikan Nenarodovoon ja antoi hänelle yksityiskohtaiset käskyt.
Itselleen hän käski valjastaa yhden hevosen pienen reen eteen ja ajoi
yksin, ajomiehettä, kohti Žadrinoa, jonne myös Marja Gavrilovnan piti
saapua noin kahden tunnin kuluttua. Vladimir tunsi tien hyvin, matkaan
kuluisi vain kaksikymmentä minuuttia.
Mutta Vladimirin tuskin tultua kylästä vainiolle alkoi tuulla kovasti ja
nousi niin ankara lumimyrsky, ettei hän nähnyt mitään edessään. Tien
tuiskutti heti umpeen; ympäristö häipyi tummankellervään hämärään,
jonka läpi tuprusi isoja valkoisia lumihiutaleita; taivas näytti sulautuvan
yhteen maan kanssa. Vladimir oli joutunut pellolle ja yritti turhaan
päästä takaisin tielle. Hevonen asteli umpimähkään, törmäsi kinokseen
tai suistui ojaan, ja reki kaatui yha uudestaan. Vladimir pyrki nyt vain
pysyttelemään oikeassa suunnassa. Hänestä näytti kuitenkin siltä kuin
hän olisi ollut matkalla jo yli puoli tuntia; mutta han ei ollut viela tullut
Žadrinon metsikköön. Kului taas noin kymmenen minuuttia; metsää ei
näkynyt vieläkään. Vladimir ajoi pitkin peltoja, joiden välillä oli syviä
painanteita. Lumimyrsky raivosi yhä, taivas ei selkiintynyt. Hevonen
alkoi väsyä; hän itse valui hikeä, vaikka vajosi yhä uudestaan vyötäisiä
myöten lumeen.
Viimein hän huomasi eksyneensä suunnastaan. Hän pysähtyi, alkoi
muistella, miettiä ja vakuuttui siitä, että hänen piti ajaa oikealle.
Sinnepäin hän sitten ajoi. Hevonen kykeni vain vaivoin liikkumaan.
Vladimir oli ollut matkalla jo toista tuntia. Žadrino ei voinut olla enää
kaukana. Hän ajoi silti ajamistaan, mutta pellot eivät loppuneet. Yhä vain
lumikinoksia ja rotkoja; reki kaatui tavan takaa, ja hän nosti sen yhä
uudestaan anturoille. Niin kului aika; Vladimir alkoi olla kovin levoton.
Viimein näkyi sivulta jotain mustaa. Vladimir ohjasi hevosen sitä
kohti. Tultuaan lähemmäksi hän huomasi että siinä oli metsä. "Luojan
kiitos", hän ajatteli, "nyt en ole enäa kaukana!" Hän ajoi pitkin
metsänreunaa toivoen kohta pääsevänsä tutulle tielle tai voivansa ajaa
metsän ympäri; Žadrino sijaitsi välittömästi metsän takana. Hän löysikin
pian tien ja ajoi talven lehdettömiksi riipimien puiden pimentoon. Tuuli
ei voinut siellä kovin riehua, tie oli sileä, hevonen veti riuskemmin, ja
Vladimir rauhoittui.
Mutta hän ajoi yhä eteenpäin eikä Žadrinoa näkynyt; metsä näytti
rajattomalta. Hän havaitsi kauhukseen joutuneensa tuntemattomaan
metsään. Hänet valtasi epätoivo. Hän löi hevosta, ja eläinraukka yritti
juosta, mutta hiljensi pian vauhtia ja alkoi jo neljännestunnin kuluttua
kävellä huolimatta onnettoman Vladimirin ponnistuksista.
Sitten metsä vähitellen harveni, ja Vladimir ajoi siitä ulos; mutta
Žadrinoa ei näkynyt. Oli varmaan jo puoliyö. Kyynelet pirahtivat esiin
hänen silmistään; hän ajoi umpimähkään eteenpäin. Myrsky vaimeni,
pilvet hajaantuivat; hänen edessään levisi valkoisen, aaltomaisen
lumivaipan peittämä tasanko. Yö oli varsin kirkas. Hän näki verrattain
lähellä sijaitsevan pienen kylän, jossa oli neljä tai viisi taloa. Vladimir ajoi
kylään päin. Lähimmän majan luona hän hyppäsi reestä, juoksi ikkunan
luo ja koputti. Muutaman minuutin kuluttua avattiin ikkunaluukku,
vanha mies pisti harmaan partansa ulos ikkunasta ja kysyi: "Mitä
haluat?"
"Onko vielä pitkä matka Žadrinoon?"
"Žadrinoonko pitkä matka?"
"Niin, niin! Onko se kaukana täältä?"
"Eihän se kovin kaukana ole, kymmenisen virstan päässä."
Tämän vastauksen kuultuaan Vladimir tarttui tukkaansa ja seisoi
liikahtamatta, kuin kuolemaan tuomittu.
"Entä mistä sinä?" jatkoi vanha mies.
Vladimir ei pystynyt vastaamaan kysymyksiin.
"Hyvä mies, voisitko hankkia minulle hevoset", hän sanoi, "että
pääsen Zadrinoon?"
"Mistä me täällä hevosia!" vastasi talonpoika.
"Voisinko ainakin saada oppaan? Minä maksan niin paljon kuin hän
haluaa."
"Maltahan", sanoi ukko ja sulki ikkunaluukun; "minä lähetän poikani,
hän saattelee sinut sinne."
Vladimir odotti. Ei kulunut minuuttiakaan, kun hän jo taas koputti.
Luukku avattiin ja valkoinen parta tuli jälleen näkyviin. "Mitä haluat?"
"Miten on poikasi laita?"
"Hän tulee heti, vetää saappaat jalkaan. Eikö sinua viluta? Käy sisään
lämmittelemään."
"Kiitoksia; lähetä poikasi pian."
Portti narahti, poika tuli keppi kädessään. Hän lähti edellä, milloin
osoitti, milloin taas etsi kinosten peittämäa tietä.
"Mitä kello on?" kysyi Vladimir.
"Aamu koittaa pian", nuori talonpoika vastasi. Vladimir ei puhunut
sen enempää.
Kukot kiekuivat ja päivä oli jo valjennut, kun he saapuivat Žadrinoon.
Kirkon ovi oli lukossa. Vladimir maksoi palkkion saattajalleen ja ajoi
pappilan pihaan. Hänen troikkansa ei ollut pihassa. Ja millainen uutinen
odottikaan hänta!
Mutta palaamme nyt Nenarodovon kelpo omistajien luo ja katsomme
mitä siellä tapahtuu.
Ei mitaän.
Vanha herrasväki oli herännyt ja mennyt vierashuoneeseen. Gavrila
Petrovitšilla oli yömyssy päassaan ja friisikankainen takki yllään,
Praskovja Petrovnalla vanulla vuorattu yöpuku. Samovaari tuotiin, ja
Gavrila Gavrilovitš lahetti palvelustyton Marja Gavrilovnan luo kysymään
kuinka tämä voi ja kuinka hän oli nukkunut. Tyttö tuli takaisin, sanoi
ettei neiti ollut nukkunut hyvin, mutta voi nyt paremmin ja etta hän tulee
itse heti saliin. Ovi todella aukeni, ja Marja Gavrilovna tuli toivottamaan
hyvää huomenta rakkaalle isälleen ja rakkaalle äidilleen.
"Kuinka on paasi laita, Maša?" kysyi Gavrila Gavrilovitš.
"Paremmin, rakas isä", Maša vastasi.
"Huoneessasi taisi eilen olla häkää?" arveli Praskovja Petrovna.
"Ehkä oli, rakas äiti", Maša vastasi.
Päivä kului onnellisesti, mutta yöllä Maša alkoi voida pahoin.
Lähetettiin kaupunkiin kutsumaan lääkäriä. Tämä tuli iltapuolella ja näki
sairaan makaavan kuumehoureissa. Todettiin ankara kuume, ja
sairasrukka oli sitten kaksi viikkoa kuoleman kielissä.
Talossa ei kenelläkään ollut tietoa suunnitellusta paosta. Edellisenä
päivänä kirjoitetut kirjeet oli poltettu eikä sisäkkö kertonut asiasta
mitään kenellekään, koska pelkäsi isäntäväen vihaa. Pappi, virkaheitto
kornetti, viiksiniekka maanmittari ja pieni ulaani pysyttelivät syrjässä,
eivätkä aiheetta. Ajomies Terjoška ei koskaan puhunut liikoja, ei
silloinkaan kun oli humalassa. Niin ollen salaisuus säilyi, vaikka sen tiesi
enemmän kuin puoli tusinaa liittolaisia. Mutta Marja Gavrilovna sen itse
paljasti kuumehoureissaan. Hänen puheensa oli kuitenkin siinä määrin
ristiriidassa kaiken kanssa, etta äiti, joka ei vaistynyt hanen vuoteensa
luota, voi ymmärtäa siitä vain että tyttö oli kuolettavasti rakastunut
Vladimir Nikolajevitšiin ja etta täma rakkaus oli luultavasti syyna hänen
sairauteensa. Hän neuvotteli miehensä ja eräiden naapuriensa kanssa, ja
kaikki olivat viimein yhtä mieltä siitä, että se oli nähtävästi Marja
Gavrilovnan kohtalo, että kukaan ei voi kohtaloansa välttää, että köyhyys
ei ole synti ja ettei eletä yhdessä rikkauden vaan ihmisten kanssa, ja niin
edelleen. Tällaiset moraaliset lausumat ovat yleensä ihmeen hyödyllisiä
siina tapauksessa, ettemme enaa pysty keksimaan juuri mitäan
puolustukseksemme.
Tällä välin alkoi neiti toipua sairaudestaan. Vladimiria ei ollut pitkiin
aikoihin nähty Gavrila Gavrilovitšin talossa. Vladimir oli pelästynyt
hänen osakseen tavallisesti tulleesta vastaanotosta. Päätettiin lähettää
hänelle sana ja ilmoittaa asiassa tapahtunut odottamaton onnellinen
käänne: että vanhemmat hyväksyivät tyttärensä avioliiton. Mutta kuinka
kovin hämmästyikään Nenarodovon isäntäväki saadessaan Vladimirilta
kutsuunsa miltei järjettömän kirjeen! Hän selitti, ettei astuisi enää
jalallaan heidän taloonsa, ja pyysi että he unohtaisivat hänet,
onnettoman, jonka ainoana toivona oli saada kuolla. Muutaman päivän
kuluttua he saivat kuulla etta Vladimir oli lähtenyt armeijaan. Täma
tapahtui vuonna 1812.
Kului pitkä aika, ennen kuin uskallettiin tämä ilmoittaa toipuvalle
Mašalle. Hän ei maininnut koskaan sanaakaan Vladimirista. Kun sitten
muutaman kuukauden kuluttua Vladimirin nimi nähtiin sodassa
kunnostautuneiden ja Borodinon taistelussa vaarallisesti
haavoittuneiden luettelossa, Maša pyörtyi, ja pelättiin etta hän jälleen
sairastuisi kuumeeseen. Mutta pyörtyminen ei onneksi johtanut ikäviin
seurauksiin.
Hän sai kokea uuden surun: Gavrila Gavrilovitš kuoli määrättyään
hänet kaiken omaisuuden perijäksi. Mutta perintö ei häntä lohduttanut;
hän otti vilpittömästi osaa Praskovja Petrovnan suruun ja vannoi ettei
eroaisi äidistään milloinkaan; molemmat lähtivät Nenarodovosta, ja
siirtyivät Xxx:ssa sijaitsevalle maatilalle.
Täälläkin parveili rakastettavan ja rikkaan neidin ympärillä kosijoita,
mutta hän ei antanut kenellekään pienintäkään toivoa. Äiti kehotti häntä
joskus valitsemaan itselleen
ystävän, mutta Marja Gavrilovna pudisti vain päätänsä ja
vaipui mietteisiinsä. Vladimir ei ollut enää elossa; hän oli
kuollut Moskovassa ranskalaisten tuloa edeltäneenä päi-
vänä. Hänen muistonsa näytti Mašasta pyhältä, ainakin
hän säilytti kaiken, mikä voi muistuttaa häntä Vladimirista:
kirjat, jotka hän oli aikoinaan lukenut, hänen piirroksensa,
nuotit ja runot, jotka Vladimir oli häntä varten jäljentänyt.
Saatuaan sen kuulla naapurit ihmettelivät hänen lujuuttansa
ja odottivat uteliaina sankaria, jonka täytyi viimein voittaa
tämän neitseellisen Artemiin murheellinen uskollisuus.
Sota oli tällä välin päättynyt kunniakkaasti. Joukkomme
palasivat ulkomailta. Kansa riensi ottamaan niitä vastaan.
Rykmenttien soittokunnat esittivät saaliiksi saatuja lau-
luja: Vive Henri Quatre1, tyrolilaisia tansseja ja Giocondan
aarioita. Upseerit, jotka olivat lähteneet sotaretkilleen
melkein poikina, palasivat kotiin taisteluiden ilmassa
1) Eläköön Henrik IV
kypsyneinä miehinä, kunniamerkein koristettuina. Sotilaat
juttelivat iloisesti keskenään ja sekoittivat lakkaamatta
puheeseensa saksalaisia ja ranskalaisia sanoja. Unohtumaton
aika! Kunnian ja innostuksen aika! Kuinka väkevästi sykki-
kään venäläinen sydän, kun kuultiin sana isänmaa! Kuinka
suloiset olivatkaan jälleennäkemisen kyynelet! Kuinka yksi-
mielisesti liitimmekään yhteen kansallisen ylpeyden tunteet
ja hallitsijaan kohdistuvan rakkauden! Ja hänelle itselleen
- millainen hetki! Naiset, Venäjän naiset, olivat silloin ver-
rattomia. Heidän tavanomainen kylmyytensä oli häipynyt
pois. Heidän innostuksensa oli todella päihdyttävä, kun he
voittajia kohdatessaan huusivat "hurraa" ja viskasivat mys-
synsä ilmaan. Kukapa silloisista upseereista ei tunnustaisi
olevansa kiitollisuuden velassa venäläiselle naiselle kaikkein
parhaasta, kallisarvoisimmasta palkinnosta !...
Marja Gavrilovna eli siis tänä loistavana aikana äitinsä
kanssa X:n kuvernementissa näkemättä miten molemmat
pääkaupungit juhlivat sotajoukkojen paluuta. Mutta yleinen
innostus oli ehkä vielä suurempi piirikunnissa ja kylissä.
Ilmaantuessaan näille tienoille upseeri vietti todellisia rie-
muvoittoja, ja frakkipukuiset kosijat joutuivat varjoon hänen
rinnallaan.
Kuten jo mainittiin, Marja Gavrilovnan ympärillä par-
veili samoin kuin ennen kosijoita hänen kylmäkiskoisuudes-
taan huolimatta. Mutta heidän kaikkien oli pakko väistyä,
kun hänen linnaansa ilmaantui haavoittunut husaarieversti
Burmin, Yrjön risti napinlävessä, mies, joka oli kiinnosta-
van kalpea, kuten sen ajan naisilla oli tapana sanoa. Hän
oli noin kahdenkymmenenkuuden vuoden ikäinen ja oli
tullut lomalle maatiloilleen, jotka sijaitsivat lähellä Marja
Gavrilovnan kylää. Marja Gavrilovna osoitti hänelle eri-
koista huomaavaisuutta. Hänelle muuten ominainen miet-
teliäisyys väistyi uuden naapurin läsnä ollessa iloisen mielia-
lan tieltä. Ei sopinut sanoa, että hän olisi keimaillut everstin
seurassa, mutta hänen käyttäytymisensä nähdessään olisi
joku runoilija voinut sanoa:

Se amor non è, che dunque ?... 1

Burmin oli todella hyvin miellyttävä nuori mies. Hänen
älykkyytensä oli juuri sellaista, josta naiset pitävät: hän oli
säädyllinen ja huomaavainen, ei ensinkään vaatelias, vaan
huolettoman leikkisä. Marja Gavrilovnan kanssa hän seu-
rusteli luontevasti ja vapaasti; mutta mitä Marja Gavrilovna
voikin sanoa tai tehdä, Burminin sielu ja katseet tarkkasivat
häntä kaiken aikaa. Hän vaikutti hiljaiselta ja vaatimatto-
malta, mutta huhu vakuutti hänen olleen aikoinaan kauhea
hulivili; se ei kuitenkaan ollut hänelle vahingoksi Marja
Gavrilovnan silmissä, sillä tämä (samoin kuin nuoret naiset
yleensä) antoi mielellään anteeksi kepposet, kun ne ilmai-
sivat rohkeutta ja tulisuutta.
Mutta ennen kaikkea ... (enemmän kuin miehen herk-
kyys, enemmän kuin miellyttävä keskustelutaito, enem-
män kuin kiinnostava kalpeus, enemmän kuin siteessä oleva
käsivarsi) Marja Gavrilovnan uteliaisuutta ja mielikuvitusta
1) Jos tämä ei ole rakkautta, mitä se sitten on?
kiihti nuoren husaarin vaiteliaisuus. Hänen täytyi tunnustaa
itselleen että mies kovin miellytti häntä, ja luultavaa on
myös että älykäs ja kokenut husaarieversti voi jo havaita
nuoren naisen erikoisesti suosivan häntä. Mutta mistä joh-
tui, ettei mies ollut polvistunut hänen eteensä, miksi tämä
ihailija ei ollut tunnustanut hänelle rakkauttansa? Mikä
pidätti häntä siitä? Arkuusko, joka liittyy erottamattomasti
totiseen rakkauteen, ylpeyskö vai ovelan naissankarin kei-
kailu? Tätä arvoitusta Marja Gavrilovna ei osannut rat-
kaista. Harkittuaan asiaa perusteellisesti hän johtui otak-
sumaan, että ainoana syynä oli nuoren miehen arkuus, ja
niin hän päätti rohkaista ihailijaansa entistä suuremmalla
huomaavaisuudella sekä olosuhteista riippuen hellyydellä-
kin. Hän valmistautui mitä yllättävimpään ratkaisuun ja
odotti kärsimättömästi romanttisen rakkaudentunnustuk-
sen hetkeä. Salaisuus, olkoon se millainen tahansa, rasittaa
aina naissydäntä. Hänen taktillinen menettelynsä tuotti
halutun tuloksen: ainakin Burmin tuli niin mietteliääksi
ja hänen mustien silmiensä katse kohdistui niin pitkään
ja säihkyvänä Marja Gavrilovnaan, ett näytti siltä kuin
ratkaiseva hetki olisi jo lähellä. Naapurit puhuivat häistä
aivan kuin asia olisi päätetty, ja Praskovja Petrovna iloitsi
siitä, että hänen tyttärensä oli viimein löytänyt arvoisensa
sulhasen.
Vanha rouva istui kerran yksin salissa pelaamassa suurta
pasianssia, kun Burmin astui sisään ja kysyi heti Marja
Gavrilovnaa. "Hän on puutarhassa", vanha rouva vastasi,
"menkää hänen luokseen; minä odotan teitä täällä." Burmin
meni; vanha rouva risti itsensa ja ajatteli: "Ehka asia tulee
tänään päätökseen."
Burminin tullessa Marja Gavrilovna istui lammikon
luona halavan alla, kirja kädessään; hänellä oli yllään valkoi-
nen puku, niin kuin oikealla romaanin sankarittarella. Kun
ensimmäiset kysymykset oli lausuttu, Maria Gavrilovna
lakkasi tahallaan jatkamasta keskustelua ja lisäsi siten kes-
kinäistä hämminkiä, josta tuskin oli mahdollista vapautua
muuten kuin äkillisellä ja päättäväisellä tunnustuksella.
Niin tapahtuikin: Burmin tunsi asemansa tukalaksi ja selitti
jo kauan etsineensä tilaisuutta ilmaista sydämensä tunteet
ja pyytävänsä nyt hetken huomiota. Marja Gavrilovna sulki
kirjan ja painoi katseensa alas suostumuksen merkiksi.
"Rakastan teitä", Burmin aloitti, "rakastan teitä intohi-
moisesti ... " (Marja Gavrilovna punastui ja painoi päänsä
vielä alemmaksi.) "Olin varomaton tottuessani miellyttä-
vään tapaan nähdä teidät joka päivä ja kuulla teidän puhu-
van ... " (Marja Gavrilovna muisti Saint Preux'n ensimmäi-
sen kirjeen). "Nyt on jo myöhäistä vastustaa kohtaloani;
muistonne, teidän rakas, verraton kuvanne on tästä lähtien
elämäni tuskana ja lohtuna; mutta minun on vielä täytet-
tävä raskas velvollisuus, ilmaistava teille kauhea salaisuus
ja vedettävä ylipääsemätön raja välillemme ... "
"Se raja on ollut aina", Marja Gavrilovna keskeytti hänen
puheensa, "en olisi koskaan voinut tulla vaimoksenne ... "
"Tiedän sen", vastasi nuori mies hiljaa, "tiedän että olette
rakastunut kerran aikaisemmin; mutta kuolema ja kolme
valituksen vuotta ... Hyvä, rakas Marja Gavrilovna, älkää
yrittäkö riistää minulta viimeistä lohtuani: ajatus, että oli-
sitte suostunut tekemään minut onnelliseksi, jos ... "
"Vaietkaa, taivaan tähden. Te kidutatte minua."
"Niin, minä tiedän, tunnen että olisitte tullut omakseni,
mutta minä onneton ihminen ... olen naimisissa."
Marja Gavrilovna katseli häntä yllättyneenä.
"Olen naimisissa", Burmin jatkoi. "Olen ollut naimisissa
jo neljättä vuotta, mutta en tiedä - kuka vaimoni on ja missä,
ja pitääkö minun vielä joskus hänet nähdä!"
"Mitä sanotte?" huudahti Marja Gavrilovna. "Kuinka
kummallista! Mutta jatkakaa; minä kerron sitten ... mutta
jatkakaa, olkaa hyvä."
"Vuoden 1812 alussa", Burmin sanoi, "minä kiiruhdin
Vilnaan, missä rykmenttimme silloin oli. Saavuttuani ker-
ran illalla postiasemalle käskin valjastaa hevoset niin pian
kuin mahdollista; mutta samassa nousi kauhea lumimyrsky,
ja asemanhoitaja ja ajomiehet kehottivat minua hiukan
odottamaan. Noudatin heidän neuvoansa, mutta minut val-
tasi käsittämätön levottomuus; tuntui siltä kuin joku olisi
pakottanut minua lähtemään. Lumimyrsky ei ollut vielä
laantunut; olin kärsimätön, käskin taas ajomiehen valjas-
taa hevoset ja lähdin suoraan myrskysäähän. Ajomies aikoi
ohjata pitkin jokirantaa; matka olisi siten ollut kolme virstaa lyhyempi.
Jokiranta oli lumen peitossa; ajomies ohjasi sen paikan ohi, jossa olisi päästy tielle,
ja niin me jouduimme tuntemattomaan seutuun. Lumimyrsky ei laantunut;
minä näin valoa ja käskin ajaa sitä kohti. Tulimme kylään; puukirkossa
oli valoa. Kirkon ovi oli avoinna;
aidan taakse oli pysähtynyt joitakin rekiä, ja portaiden edessä käveli
ihmisiä. 'Tänne, tänne!' huusivat jotkut. Käskin ajomiehen kääntää sinne.
'Siunatkoon, missa olette viivytellyt?' kysyi joku minulta. 'Morsian on
pyörtynyt, pappi ei tiedä mitä tehdä; aioimme jo lähteä takaisin. Joudu!'
Minä hyppäsin mitään vastaamatta reestä ja astuin kirkkoon, jota valaisi
heikosti kaksi tai kolme kynttiläa. Joku tyttö istui penkillä kirkon
pimeässä loukossa; joku toinen hieroi hänen ohimoitansa. 'Jumalan
kiitos', sanoi tämä, 'tulitte viimein! Olitte kiusannut neidin miltei
kuoliaaksi.' Vanha pappi tuli kysymään minulta: 'Haluatteko että
aloitan?''Aloittakaa, batjuška, vastasin hajamielisesti. Tyttö nostettiin
jaloilleen. Hän näytti minusta varsin sievältä ... Käsittämätöntä,
anteeksiantamatonta kevytmielisyyttä ... Asetuin hänen viereensä
pulpetin eteen, pappi kiirehti, kolme miestä ja palvelijatar tukivat
morsianta ja huolehtivat vain hänestä. Meidät vihittiin. 'Suudelkaa
toisianne', meille sanottiin. Vaimoni käänsi kalpeat kasvonsa puoleeni.
Aioin suudella häntä ... Hän huudahti: 'Oi ei, tämä ei ole hän! Ei hän!' ja
kaatui tajuttomana. Todistajat tuijottivat minua pelästyneinä. Käännyin,
poistuin kirkosta kenenkään estämättä, heittäydyin rekeen ja huusin:
'Anna menna!'"
"Hyvä Jumala!" huudahti Marja Gavrilovna, "ettekö siis tiedä miten
vaimoraukkanne on käynyt?"
"En", vastasi Burmin. "En tiedä mikä on sen kylän nimi, jossa minut
vihittiin; en liioin muista postiasemaa, jolta olin lähtenyt. Silloin pidin
rikollista menettelyäni niin vähän merkitsevänä, että kirkolta pois
ajettuamme nukahdin ja heräsin vasta seuraavana päivänä aamulla,
kolmannella postiasemalla. Palvelija, joka oli silloin kanssani, kaatui
sitten sotaretkellä, niin etten voi toivoa löytäväni tuota nuorta naista,
jota pidin pilanani säälimättömästi ja jonka puolesta nyt on julmasti
kostettu."
"Hyvä Jumala! Hyvä Jumala!" sanoi Marja Gavrilovna ja tarttui hänen
käteensä. "Te siis siellä olitte! Ettekä tunne minua?"
Burmin kalpeni ... ja syöksyi hänen jalkojensa eteen ...

Suom. J. A. Hollo
1) Eläköön Henrik IV
2) Jos tämä ei ole rakkautta, mitä se sitten on?